---
layout: post
title: Introducing Lanyon
---

ಜುಲೈ ತಿಂಗಳಲ್ಲಿ ಬಿತ್ತಿದ ಭತ್ತದ ನೇಜಿ ಆಗಸ್ಟ್ ಹೊತ್ತಿಗೆ ನೆಡಲು ತಯಾರಾಗಿರುತ್ತದೆ. ಇದನ್ನು ಏಣೇಲು ಬೆಳೆ/ ಐನು ಫಸಲು ಎನ್ನುವರು. ನೆಟ್ಟ ಪೈರು ಶುರುವಿನಲ್ಲಿ ತುಸು ಬಾಡಿ ಒಂದು ವಾರದಲ್ಲಿ ಹಸಿರಾಗುತ್ತದೆ. ಇಂಥಾ ಗದ್ದೆ, ಕೆಸರು ಗದ್ದೆ , ಹಸಿರು ಗದ್ದೆ ಅನೇಕ ಜೀವ ಜಂತುಗಳಿಗೆ ಸೂರು. ವಿವಿಧ ಮೃದ್ವಂಗಿಗಳು (ನರ್ತೆ), ಕೀಟಗಳು, ಏಡಿಗಳು, ವಲ್ಕಳಗಳು, ಮಿಡತೆಗಳು ಹೀಗೆ ಅನೇಕ. ಗದ್ದೆಗೆ ಹಾಕಿದ ಗೊಬ್ಬರ ಆ ಜೀವಜಂತುಗಳಿಗೆಲ್ಲ ಉತ್ತಮ ಆಹಾರ. ಹಾಗೆಂದು ಮನುಷ್ಯರ ಹಾಗೆ ಪರಿಸರವನ್ನು ತಿಂದು ಖಾಲಿ ಮಾಡುವ ದುರಾಸೆ ಯಾವ ಜೀವಿಗಳಿಗೂ ಇಲ್ಲ. ತಾನು ತಿಂದುದನ್ನೆಲ್ಲಾ ಮತ್ತೆ ಹಿಕ್ಕೆ ಹಾಕುತ್ತಿರಲು ಭತ್ತಕ್ಕಾಗುವುದಿಲ್ಲ ಯಾವುದೇ ತತ್ತ್ವಾರ. ಆದರೂ ಯಾವುದೇ ಜೀವಿ ಅತಿಯಾದರೆ ಭೂಮಿಗೆ ಭಾರ.  ಹಾಗಾಗಿ, ಒಂದನ್ನು ಕೊಂದು ಇನ್ನೊಂದು ಬದುಕುವ ಒಂದಕ್ಕೊಂದು ಆಹಾರವಾಗುವ ಜೀವ ನಿಯಮವನ್ನು ಪ್ರಕೃತಿ ರೂಪಿಸಿದೆ.
