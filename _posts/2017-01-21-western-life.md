---
layout: post
title: ಪಾಶ್ಚಿಮಾತ್ಯವೆಂಬ ದೂರದ ಬೆಟ್ಟ…
author: tejomatra
img: western-life.jpg
description: ಅಮೇರಿಕಾದಾಗ ಓದಬೇಕು ಅಂತ ಎಲ್ಲಾ ತಯಾರಿತ್ತು. ಕೈಯಾಗ ವೀಸಾ, ಎರಡು ದೊಡ್ಡ-ದೊಡ್ಡ ಚೀಲ, ಚೀಲದಾಗ ಪುಸ್ತಕ, ಅರಬಿ, ಉಂಡಿ, ಚೂಡಾ ಎಲ್ಲಾ ತುಂಬಿ ತುಳುಕುಹಂಗ ಆಗಿತ್ತು. ವಿಮಾನ ಹತ್ತುದು ಒಂದ ಹತ್ತು ದಿವಸ ಇರಬೇಕಾದ್ರ ಮನಿದೇವ್ರಿಗೆ, ಬಂಧು-ಬಳಗದವ್ರಿಗೆ ಎಲ್ಲಾ ಭೆಟ್ಟಿಯಾಗುದು ಮುಗದಿತ್ತು.
---

![western life - nallikayi articles]({{ baseurl }}/public/img/{{page.img}})

<i class="fa fa-quote-left fa fa-pull-left fa-border"></i>ಈ ಘಟನೆ ಶುರುವಾಗುವುದು  ೨೦೧೦ರಲ್ಲಿ.

**ಅಮೇರಿಕಾ**ದಾಗ ಓದಬೇಕು ಅಂತ ಎಲ್ಲಾ ತಯಾರಿತ್ತು. ಕೈಯಾಗ ವೀಸಾ, ಎರಡು ದೊಡ್ಡ-ದೊಡ್ಡ ಚೀಲ, ಚೀಲದಾಗ ಪುಸ್ತಕ, ಅರಬಿ, ಉಂಡಿ, ಚೂಡಾ ಎಲ್ಲಾ ತುಂಬಿ ತುಳುಕುಹಂಗ ಆಗಿತ್ತು. ವಿಮಾನ ಹತ್ತುದು ಒಂದ ಹತ್ತು ದಿವಸ ಇರಬೇಕಾದ್ರ ಮನಿದೇವ್ರಿಗೆ, ಬಂಧು-ಬಳಗದವ್ರಿಗೆ ಎಲ್ಲಾ ಭೆಟ್ಟಿಯಾಗುದು ಮುಗದಿತ್ತು. ನಾ ಹೊಂಟೆ ಅಂತ ಮನ್ಯಾಗ ಖುಷಿ ಇತ್ತು ಹಂಗ ದೂರ ಹೊಂಟೆ ಅಂತ ಬ್ಯಾಸರನೂ ಇತ್ತು. 

ಇನ್ನೇನ ಹೋಗುದು ೪ ದಿನ ಐತಿಪಾ ಅನ್ನೂದ್ರಾಗ ಪೂನಾದಾಗ ಇರು **ಭಾರತ-ಸರ್ಕಾರ**ದ ರಕ್ಷಾ ಮಂತ್ರಾಲಯದಿಂದ ನಡ್ಸು ಕಾಲೇಜ್ನ್ಯಾಗ ಸ್ನಾತಕೋತ್ತರ ಪದವಿಗೆ ಆಯ್ಕೆ ಆಗೇನಿ ಅಂತ ಮಿಂಚೋಲೆ ಬಂತು. ಅದೂ ಅಲ್ಲಿ ಪುರಾ ಖರ್ಚು ಶಿಷ್ಯವೇತನದಿಂದ ಆಗುದಿತ್ತು. ಹಿಂಗಾಗಿ ಲಕ್ಷಾಂತರ ರುಪಾಯಿ ಸಾಲಾ ಮಾಡಿ ಅಮೆರಿಕಾಗ ಹೋಗುಕಿಂತ ನಮ್ಮಲ್ಲೇ ಛುಲೋ ಜಾಗಾ ಸಿಕ್ಕಾಗ ಬಿಡಬಾರ್ದಂದ ಆ ಎರಡ ಚೀಲದಾಗ ಒಂದ ತೊಗೊಂಡ ಪೂನಾಗ ಹೊಂಟ ಬಂದೆ.

೨೦೧೨ರಾಗ ಪೂನಾದಾಗ ಕಲ್ತಿದ್ದು ಆತು. ಅಮ್ಯಾಗ ನಮ್ಮ **ಐ.ಐ.ಟಿ**ನೋ ಅಥ್ವಾ **ಐ.ಐ.ಎಸ್.ಸಿ.**ಗೋ ಹೋಗುದಂತ ಮೊದ್ಲ ವಿಚಾರ ಮಾಡಿದ್ದೆ. ಆದ್ರ ಪೂನಾದಾಗ ಕಲಿಬೇಕಾರ ಒಮ್ಮೊಮ್ಮೆ ವಿದೇಶಕ್ಕ ಹೋಗಿ ಕಲ್ತ್ರ ಛುಲೋ ಇತ್ತೇನೋ ಅಂತ ಅನಸ್ತಿತ್ತು. ಹಿಂಗಾಗಿ, ಎರಡನೇ ಸ್ನಾತಕೋತ್ತರ ಪದವಿ ಮಾಡಾಕ ಅಂತ **ಲಂಡನ್**ಗೆ ಬಂದೆ.

ಕಾಲೇಜೇನೋ ಈಡೀ ಜಗತ್ತಿನಾಗ ೫ ಸ್ಥಾನದಾಗ ಇತ್ತು. ಅಲ್ಲಿ ಕಲಿಯು ಪರಿಸರ, ಕಲಸು ರೀತಿ, ಬ್ಯಾರೆ ಬ್ಯಾರೆ ದೇಶಗಳಿಂದ ಬಂದ ಸಹಪಾಠಿಗಳು ಒಂದು ಹೊಸ ವಾತಾವರಣ ಸೃಷ್ಟಿ ಮಾಡಿತ್ತು. ಅಲ್ಲಿ ಒಂದ ವರ್ಷ ಹೆಂಗ ಹೋತು ಅಂತ ತಿಳಿಲಿಲ್ಲ. ಅದ್ರಾಗೂ ನಾಕ ತಿಂಗ್ಳು **ಜರ್ಮನಿ**ಗೆ ಸಂಶೋಧನೆಗೆ ಬಂದಿದ್ದೆ. ಲಂಡನಾಗ ಕಲಿಯುದು ಮುಗದ್ಯ್ಮಾಗ ಒಂದೆರಡ ವಾರ ರಜಾ ತೊಗೊಂಡು ಮನಿಗೆ ಹೋಗಿ ರೊಟ್ಟಿ-ಝುಣುಕ ಹೊಡ್ದು, ಹೊಸ ಕೆಲ್ಸಕ್ಕ ಸೇರ್ಕೋಳಾಕ ಮತ್ತ ಜರ್ಮನಿಗೆ ಬಂದೆ. 

ಈಗ ಜರ್ಮನಿದಾಗ ಕೆಲ್ಸ ಮಾಡ್ಕೋತ ಒಂದ ವರ್ಷದ ಮ್ಯಾಲೆ ಆತು. ಈ ಒಂದ ವರ್ಷ ಹೆಂಗ ಹೋತೋ ತಿಳಿವಾಲ್ತು. ವರ್ಷಕ್ಕ ಒಂದ-ಪಾಟಿ ಅಷ್ಟ ಊರಿಗೆ ಹೋಗುದು, ವರ್ಷಕ್ಕ ಒಮ್ಮೆ ಮನ್ಯಾವ್ರನ್ನ ಭೆಟ್ಟಿಯಾಗೂದು, ದೋಸ್ತರ ಮದ್ವಿಗೆ ಇಲ್ಲೇ ಕುಂತ ಹಾರೈಸುದು ಎಲ್ಲಾ ಒಂದ ತರಹ ವಿಚಿತ್ರ ಅನಸ್ತದ.

ನಮ್ಮ ದೇಶ ಬಿಟ್ಟು ಎರಡು ವರ್ಷದಮ್ಯಾಗ ಆಗೇತಿ. ಈ ಎರಡು ವರ್ಷದ ವೃತ್ತಿಜೀವನದಾಗ ಹೊಸ-ಹೊಸದು ಕಲ್ತೆನಿ. ಇನ್ನೂ ಕಲಿಯಾಕ ಭಾಳ ಅದ ಅನ್ನೂದು ಗೊತ್ತು. ಆದ್ರ ಈಪರಿ ಕಲ್ಯಾಕ, ನಮ್ಮ ಮನಿಯಿಂದ, ದೋಸ್ತರಿಂದ, ದೇಶದಿಂದ ದೂರ ಇರುದು ನೋಡಿದ್ರ ಗಳ್ಸುಕಿಂತ ಕಳ್ಕೋಳುದು ಭಾಳ ಅನಸ್ತದ. ಇಲ್ಲೇ ಇದ್ರ ವ್ಯಾಳೆ ಹೋದಂಗ ಹೊಸ-ಹೊಸ ಗೆಳೆಯರ, ಹೊಸ-ಹೊಸ ರೀತಿ-ನೀತಿಗಳಿಗೆ ಪೂರಾ ಒಗ್ಗತೇವಿ. ಅದ ಭಾಳ ಒಗ್ಗಿದ್ವಿ ಅಂದ್ರ ಮತ್ತ ನಮ್ಮ ತವರು ಮನಿಕಡೆ ಹೋಗುದು ಶಕ್ಯ ಆಗ್ದಿರಬಹುದು. ಇವಕೆಲ್ಲ ಕಾಲನ ಉತ್ತರ ಹೇಳ್ಬೇಕು.

ಕಾಲ ಮಿಂಚುವ ಮುನ್ನ

ಈ **ಪಾಶ್ಚಿಮಾತ್ಯವೆಂಬ ದೂರದ ಬೆಟ್ಟ**ವನ್ನೋಮ್ಮೆರಿ

ಅನುಭೂತಿ ಪಡೆದು, ಕೆಳಗಿಳಿದು, ಕುದುರೆಯನ್ನೇರು – ಮಂಕುತಿಮ್ಮ

[ಮೂಲ](https://tejomatra.wordpress.com/2014/12/09/%E0%B2%AA%E0%B2%BE%E0%B2%B6%E0%B3%8D%E0%B2%9A%E0%B2%BF%E0%B2%AE%E0%B2%BE%E0%B2%A4%E0%B3%8D%E0%B2%AF-%E0%B2%A6%E0%B3%82%E0%B2%B0%E0%B2%A6-%E0%B2%AC%E0%B3%86%E0%B2%9F/)
